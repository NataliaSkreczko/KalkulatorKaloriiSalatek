Projekt nr 1 na KCK – kalkulator kalorii w sałatkach

1.	Strona główna

Witamy serdecznie na stronie głównej kalkulatora kalorii w sałatkach.

Nasza strona umożliwi Ci obliczenie zawartości energetycznej Twojej sałatki 
w szybki i łatwy sposób, jeśli tylko wiesz, z jakich składników została przyrządzona Twoja sałatka oraz jak dużo danego produktu zostało do niej dodane (w gramach).

Jeśli znalazłeś się na naszej stronie to prawdopodobnie musisz kontrolować spożywane kalorie ze względów zdrowotnych lub z powodu diety. Stworzyłyśmy kalkulator kalorii ze składnikami najczęściej wykorzystywanymi w sałatkach, ponieważ jedząc tłuste i kaloryczne jedzenie prawie każdy zastanawia się nad tym, 
ile kalorii pochłonął i potrafi dostrzec moment, w którym powinien zaprzestać zjadania kolejnych kęsów kalorycznego dania. W przypadku warzyw i owoców łatwiej jest przesadzić, gdyż jedząc to, co uważamy za zdrowe, wyłączamy samokontrolę, co często jest dużym błędem, gdyż w niektórych owocach i warzywach jest bardzo dużo cukrów, z którymi łatwo jest przesadzić, wcale tego nie czując.

Oddajemy więc do Waszej dyspozycji kalkulator kalorii w sałatkach, z nadzieją, 
że pomoże on Wam zachować zdrowie i witalność, a także cieszyć się pysznymi, zdrowymi i kolorowymi sałatkami, które będą mogły prosto z talerza trafiać 
do Waszych szczęśliwych brzuszków oraz na Instagrama z hasztagiem #healthylife :)

2.	Instrukcja obsługi kalkulatora

Aby obliczyć wartość energetyczną całej spożywanej sałatki musisz:

a)	odnaleźć na liście produkty, które są w Twojej sałatce;
b)	zaznaczyć wybrane produkty, klikając w małe kwadracik umieszczony przed nazwami produktów;
c)	wpisać przy wybranych produktach ilość składnika, która została dodana do sałatki (w gramach).
Należy pamiętać o tym, że:
a)	jeśli w jakimś polu wpiszesz ilość produktu w gramach, ale nie zaznaczysz produktu, klikając w kwadracik przy nazwie to program nie weźmie pod uwagę tego produktu przy zliczaniu kalorii zawartych w sałatce;
b)	jeśli zaznaczysz jakiś produkt, klikając w kwadracik przy nazwie, 
a następnie nie wpiszesz żadnej wartości w gramach, to program poinformuje Cię, że wprowadziłeś błędne dane;
c)	jeśli program pokazuje, że wprowadziłeś błędne dane to sprawdź dobrze raz jeszcze czy przy wszystkich zaznaczonych kwadracikach wpisałeś wartości liczbowe w gramach oraz czy przy produktach, przy których wpisałeś wartości liczbowe, zaznaczyłeś produkty, klikając we właściwe kwadraciki. 

3.	O autorkach

Autorkami niniejszej strony są dwie studentki drugiego roku kognitywistyki na UAM w Poznaniu – Natalia i Oliwia, które zrealizowały ową stronę w ramach projektu 
z przedmiotu pod nazwą Komunikacja człowiek-komputer.

Natalia jest człowiekiem orkiestrą – śpiewa, gra na gitarze, ukulele i pianinie 
oraz kocha i hoduje zwierzęta (kota i trzy świnki morskie).
Oliwia oprócz kognitywistyki studiuje jeszcze filmoznawstwo, więc w chwilach, 
gdy nie jest na uczelni, próbuje nadrabiać filmowe zaległości oraz wciąż stara się wybrać na jeden z koncertów Natalii… :)

4.	Kontakt

Jeśli chcesz nas o coś zapytać lub pogratulować i powiedzieć, że nasza strona zmieniła Twoje życie na lepsze – możesz napisać do nas e-maila :) 
Natalia: natalias8@tlen.pl
Oliwia: oliwia_m@onet.eu

5.	Propozycje produktów do sałatek

•	sałata lodowa, sałata masłowa, sałata pekińska, roszponka, rukola 
•	pomidory, pomidory malinowe, pomidorki koktajlowe
•	papryka czerwona, papryka zielona, papryka żółta, marchewka 
(surowa i gotowana), ziemniaki, jajko
•	ogórek świeży, ogórek konserwowy
•	grzanki, słonecznik, pestki dyni
•	orzechy włoskie, pistacje, orzeszki ziemne, orzechy pekan, orzechy brazylijskie, orzeszki pini
•	zielone oliwki, czarne oliwki
•	kukurydza, ananas, brzoskwinie, groszek, fasola (z puszki), cebula
•	parmezan, feta, mozzarella, camembert
•	makaron, ryż, kuskus, makaron z zupki chińskiej, kasza bulgur
•	grillowany kurczak, parówki, gotowany indyk, tuńczyk wędzony
•	oliwa, majonez, ketchup, winegret, olej rzepakowy, śmietana, jogurt naturalny
